# KALEDAR - Autonomous Targeting and Tracking System

## :tr: Turkish
İnsansız araçlar en geniş anlamıyla içinde veya üzerinde görev gerektirmedikçe insan
unsuru bulundurmayan, uzaktan ya da otonom olarak yönetilebilen ve önceden belirlenmiş
görevleri icra eden kritik teknolojilerdir. Muharebe alanında ve muharebe öncesi üstünlük
istekleri, terörizme karşı savaş, tesis ve bina güvenliği, uzay araştırmaları, bilimsel
uygulamalar ve sebepleri çok çeşitli diğer istek ve gereksinmeler nedeniyle, ülkelerin insansız
araçlara olan talebi teknolojiyle paralel olarak gün geçtikçe artmaktadır. Bu maksatla yapılan
yatırımlar her yıl katlanarak yükselmekte ve yakalanan başarılar önemli üstünlük ve
avantajları da beraberinde getirmektedir. Bu alandaki çalışmalarda ülkeler farklı tasarımlarla
kendilerini göstermektedir. Örnek olarak Türkiye’de tasarlanan MUHAFIZ Sistemi bu alana
yönelik olarak tasarlanmış uzaktan kumanda edilebilen bir sistemdir. Yaptığımız çalışmayı bu
alandaki çalışmalardan farklı kılan yönü kurulum yeri, kullanım kolaylığı, hem otonom hem
de manuel olarak kullanılabilmesi, düşük maliyeti, kolay düzenlenebilir yazılımı sayesinde
hareketli nesnenin spesifik bir özelliğinin kodlanarak sadece o hareketlinin takip edilmesini
sağlaması ve aynı zamanda bu spesifik özelliğin yazılımı üzerinden değiştirilebilmesi örnek
olarak gösterilebilir. Bu sistemin teknik yönden bir diğer avantajı ise geliştirme ve donanımsal
güncellemelere de açık olmasıdır. Bu projenin amacı kalekollardaki kulelere düşük maliyetli
yeniden programlanabilir insansız ve otonom bir sistemin tasarlanması, donanımsal ve
yazılımsal açıdan tamamlanmasıdır. Yapılan çalışmalar arasında tasarladığımız ve adını
KALEDAR kule savunma sistemi koyduğumuz sistem bu amaca yönelik olup prototip
halinde tasarımı ve yazılımı tamamlanmış ve gerçeklenmiştir.
